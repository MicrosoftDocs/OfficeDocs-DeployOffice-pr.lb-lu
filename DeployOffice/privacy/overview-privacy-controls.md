---
title: Dateschutzsteierelementer am Iwwerbléck fir Office 365 ProPlus
ms.author: danbrown
author: DHB-MSFT
manager: laurawi
audience: ITPro
ms.topic: conceptual
ms.service: o365-proplus-itpro
localization_priority: Priority
ms.collection:
- Ent_O365
- M365-modern-desktop
ms.custom:
- Ent_Office_ProPlus
- Ent_Office_Privacy
description: Bitt den Office-Administrateuren en Iwwerbléck vun de Dateschutzsteierelementer fir Office 365 ProPlus, inklusiv Diagnosdaten a verbonne Servicer.
hideEdit: true
ms.openlocfilehash: 708c8b1dae02f54d4c6a6195cec9513c8639b62d
ms.sourcegitcommit: aed9a0908021ffc80baa7159a66b63dd4f9f28e4
ms.translationtype: HT
ms.contentlocale: lb-LU
ms.lasthandoff: 10/08/2019
ms.locfileid: "37417417"
---
# <a name="overview-of-privacy-controls-for-office-365-proplus"></a>Dateschutzsteierelementer am Iwwerbléck fir Office 365 ProPlus

Microsoft ass verflicht, Iech déi néideg Informatiounen a Steierelementer bereetzestellen, dermat Dir doriwwer entscheede kënnt, wéi Är Date gesammelt a benotzt ginn, während Dir Office 365 ProPlus benotzt.

Niewent der Versioun 1904 vun Office 365 ProPlus (déi den 29. Abrëll 2019 am Méintleche Kanal verëffentlecht gouf) stelle mir Iech aktualiséiert a verbessert Dateschutzsteierelementer fir folgend Beräicher zur Verfügung:
- ***Diagnodaten***, déi gesammelt an u Microsoft geschéckt ginn, iwwert d’Office-Clientsoftware, déi op Computeren, op deene Windows ausgefouert gëtt, an Ärer Organisatioun benotzt gëtt.
- ***Verbonne Servicer***, déi op cloudbaséiert Funktionalitéiten zougräifen, fir Iech an Äre Benotzer verbessert Office-Funktiounen.

Dës Ännerungen enthalen nei an aktualiséiert Benotzerinterface (UI)-Elementer an Dateschutzparameteren.

> [!IMPORTANT]
> - Access, Excel, OneNote, Outlook, PowerPoint, Publisher a Word si vun dësen Ännerunge betraff.
> - Dës Ännerunge gëllen och fir folgend Versiounen:
>   - Versioun 16.28 oder méi nei vun de folgenden Office fir Mac-Applikatiounen: Excel, Outlook, OneNote, PowerPoint a Word.
>   - Versioun 1904 oder méi nei vun den Desktopversioune vu Project a Visio, déi bei verschidden Abonnementformelen dobäi sinn, wéi d’Project Online Professional-Formel oder Visio Online Plan 2.
> - Dës Dateschutzsteierelementer sinn an der Versioun 1908 vum Hallefjäerleche Kanal (geziilt) enthalen, deen den 10. September 2019 verëffentlecht gouf. Am hallefjäerleche Kanal wäerten se normalerweis am Januar 2020 disponibel sinn.
> - Fir d’IOS-Versioune vun Excel, OneNote, PowerPoint, Visio a Word ginn dës Dateschutzsteierelementer normalerweis an der zweeter Hallschent vun Oktober 2019 disponibel sinn. Ufanks Oktober kritt Dir méi Informatiounen dozou.
> - Déi meescht Web-Applikatioune fir Office wäerte Mëtt Oktober 2019 ufänken, dat neit Dateschutzsteierelement fir [optional verbonne Servicer](optional-connected-experiences.md) ze benotzen. Folgend Applikatioune sinn dovu betraff: Excel um Web, OneNote um Web, PowerPoint um Web, Visio um Web a Word um Web. Do virdru kënnt Dir nach den [Office-Cloudrichtlinneservice](../overview-office-cloud-policy-service.md) benotzen, fir deen adequate [Richtlinneparameter](manage-privacy-controls.md#policy-setting-for-optional-connected-experiences) ze konfiguréieren.
> - Dës nei a verbessert Dateschutzsteierelementer ginn dann nach mat zousätzlechen Office-Clients, wéi Teams an eis mobil Appen erweidert. Méi Informatiounen zu dësen Ännerunge wäerten an deenen nächste Méint verëffentlecht ginn. Mir wäerte weiderhin Äre Feedback berücksichtegen an all eis Office 365-Clienten a -Servicer deementspriechend optimiséieren.

## <a name="diagnostic-data-sent-from-office-365-proplus-to-microsoft"></a>Verschécke vun Diagnosdate vun Office 365 ProPlus u Microsoft

Diagnosdate gi benotzt, fir d'Sécherheet an d'Aktualiséierung vun Office ze garantéieren, Problemer z’erkennen, ze diagnostizéieren an ze léisen a Produiten ze verbesseren. Dës Daten enthale weder dem Benotzer säin Numm oder seng E-Mail-Adress, nach den Inhalt aus senge Fichieren oder Informatiounen iwwert Appen, déi net zu Office gehéieren.

Dës Diagnodaten iwwert d’Office-Clientsoftware, déi op Computeren, op deene Windows ausgefouert gëtt, an Ärer Organisatioun benotzt gëtt, gi gesammelt an u Microsoft geschéckt.

Dir hutt d’Wiel tëschent dräi Niveaue vun Diagnosdate fir d’Office 365 ProPlus-Clientsoftware:

- **Obligatoresch** De Minimum vun néideg Date fir d'Sécherheet an d'Aktualiséierung vun Office ze garantéieren, dermat d'App wéi erwaart op den Apparater funktionéiert, op déi se installéiert ass.

- **Optional** Zousätzlech Daten, déi eis bei der Verbesserung vun eise Produiten hëllefen, an erweidert Informatioune fir d’Erkennung, d’Diagnos an d’Behiewe vu Problemer bereetstellen.

- **Keng** Et gi keng Diagnosdaten iwwert d’Office-Clientsoftware, déi op den Apparater vum Benotzer ausgefouert gëtt, gesammelt an un eis geschéckt. Dës Optioun limitéiert allerdéngs enorm eis Fäegkeet Problemer, déi Är Benotzer bei der Benotzung vun Office begéine kéinten, z’erkennen, ze diagnostizéieren an ze behiewen.

Obligatoresch Diagnosdaten enthale beispillsweis Informatiounen iwwert d’Office-Versioun, déi um Apparat installéiert ass, oder déi uginn, dass d’Office-Applikatioune beim Opmaache vun Dokumenter ofstierzen. Optional Diagnosdaten enthale beispillsweis Informatiounen iwwert d’Dauer vum Späichere vun engem Dokument, déi eventuell op e spezifesche Späicherfeeler op Ärem Apparat hiweisen.

Wann Dir entscheet, eis optional Diagnosdaten ze schécken, sinn déi obligatoresch Date mat abegraff.

Als Administrateur fir Är Organisatioun kënnt Dir unhand vun engem Richtlinneparameter festleeën, wéi een Diagnosdatenniveau, soll geschéckt ginn. Optional Diagnosdate gi standardméisseg u Microsoft geschéckt, ausser Dir ännert de Parameter. D’Bereetstelle vun optionalen Diagnosdaten erméiglecht et der Office-Ingenieuresequipe vu Microsoft Problemer besser z’erkennen, ze diagnostizéieren an ze behandelen, an sou den Impakt op Är Organisatioun ze reduzéieren.

Den Diagnosdatenniveau vun hiren Apparater kann net vun de Benotzer geännert ginn, wann se mat hire professionellen Umeldungsinformatiounen op Office ugemellt sinn, heiansdo och als Aarbechts- oder Schoulkont bezeechent.

Dës Diagnosdaten enthale keng Nimm vu Benotzer, hir E-Mail-Adressen oder Inhalt aus hiren Office-Fichieren. Eise System erstellt eng eenzegaarteg ID, déi den Diagnosdate vun Ärem Benotzer zougewise ginn. Wa mir Diagnosdate kréien, déi weisen, dass eng vun eisen Appen 100 Mol ofgestierzt ass, erméiglecht dës eenzegaarteg ID eis festzestellen, ob se bei engem eenzege Benotzer 100 Mol ofgestierzt ass oder ob se bei 100 verschidde Benotzer eemol ofgestierzt ass. Dës eenzegaarteg ID gëtt net benotzt, fir e bestëmmte Benotzer z’identifizéieren.

Fir unzeweisen, wéi eng Diagnosdaten u Microsoft geschéckt ginn, kënnt Dir den Diagnosdatenuweiser benotzen, deen Dir gratis iwwer de Microsoft Store eroflueden an installéiere kënnt.

Weider Informatioune fannt Dir hei:

- [Obligatoresch Diagnosdate fir Office](required-diagnostic-data.md)
- [Optional Diagnosdate fir Office](optional-diagnostic-data.md)
- [Benotzt Richtlinneparameteren, fir Dateschutzsteierelementer fir Office 365 ProPlus ze verwalten](manage-privacy-controls.md)
- [Preferenze fir d’Verwalte vun Dateschutzsteierelementer fir Office fir Mac benotzen](mac-privacy-preferences.md)
- [Benotzung vum Diagnosdatenuweiser op Office](https://support.office.com/article/cf761ce9-d805-4c60-a339-4e07f3182855)

## <a name="connected-experiences-for-office-365-proplus"></a>Verbonne Servicer fir Office 365 ProPlus

Office 365 ProPlus besteet aus Clientsoftware-Applikatiounen a verbonne Servicer entwéckelt fir Iech en méi effikass Kommunikatioun an Zesummenaarbecht z’erméiglechen. D’Zesummenaarbecht mat anere Persounen un engem Dokument, dat op OneDrive Entreprise gespäichert ass, oder d’Iwwersetzung vum Inhalt vun engem Word-Dokument an eng aner Sprooch si Beispiller vu verbonne Servicer.

Dir wëllt bestëmmt wielen, wéi eng Typpe vu verbonne Servicer fir Är Benotzer disponibel sinn, während se an Office-Applikatioune schaffen. Als Administrateur fir Är Organisatioun kënnt Dir unhand vu Richtlinneparametere wielen, ob Dir folgend Typpe vu verbonne Servicer fir Är Benotzer bereetstelle wëllt:

- **Servicer, déi Ären Inhalt analyséieren** Servicer, déi Ären Office-Inhalt benotzen, fir Iech personaliséiert Empfeelungen, Beaarbechtungsvirschléi, Datenabléck an ähnlech Funktiounen unzebidden. Zum Beispill PowerPoint Designer oder Editor op Word.

- **Servicer, déi Onlineinhalt eroflueden** Servicer, déi et Iech erméiglechen, Onlineinhalt ze sichen an erofzelueden, wéi Virlagen, Biller, 3D-Modeller, Videoen a Referenzmaterial, fir Är Dokumenter z'optimiséieren. Zum Beispill Office-Virlagen oder PowerPoint QuickStarter.

Dir wëllt Äre Benotzer awer villäicht verbonne Servicer zur Verfügung stellen, déi Onlineinhalt eroflueden, mä keng, déi Inhalt analyséieren. Wann Dir dës Richtlinneparameteren net konfiguréiert, sinn einfach all dës verbonne Servicer fir Är Benotzer disponibel.

Ausserdeem gëtt et e Richtlinneparameter, deen Iech erméiglecht, all dës verbonne Servicer ze desaktivéieren, an deen och aner verbonne Servicer desaktivéiere wäert wéi Zesummenaarbechtsfunktiounen an Onlinefichierspäicherplaz. Mä och wann Dir dëse Richtlinneparameter benotzt, fir all dës verbonne Servicer ze desaktivéieren, bleiwe bestëmmt Office-Funktionalitéiten disponibel, wéi d’Synchronisatioun vun Ärer Mailbox op Outlook, d’Benotzung vun Teams oder Skype Entreprise, an déi hei ënne beschriwwe wesentleche Servicer.

Wann Dir Äre Benotzer verschidden Typpe vu verbonne Servicer net zur Verfügung stelle wëllt, ginn d’Band- oder d’Menusbefeeler fir dës verbonne Servicer hell gro ugewisen oder d’Benotzer kréien eng Feelermeldung, wann se probéieren, dës verbonne Servicer ze benotzen.

Är Benotzer wäerten net wiele kënnen, dës verbonne Servicer z’aktivéieren oder ze desaktivéieren, wann se mat hire professionellen Umeldungsinformatiounen op Office ugemellt sinn, heiansdo och als Aarbechts- oder Schoulkont bezeechent.

Weider Informatioune fannt Dir hei:

- [Verbonne Servicer op Office](connected-experiences.md)
- [Benotzt Richtlinneparameteren, fir Dateschutzsteierelementer fir Office 365 ProPlus ze verwalten](manage-privacy-controls.md)
- [Preferenze fir d’Verwalte vun Dateschutzsteierelementer fir Office fir Mac benotzen](mac-privacy-preferences.md)

## <a name="optional-connected-experiences-for-office-365-proplus"></a>Optional verbonne Servicer fir Office 365 ProPlus

Zousätzlech zu den uewe genannte verbonne Servicer, déi bei Office 365 ProPlus dobäi sinn, ginn et optional verbonne Servicer, op déi Är Benotzer mat hirem Entreprisekont zougräife kënnen. Zum Beispill d’LinkedIn-Funktioune vum CV-Assistent op Word oder d’3D-Kaartefunktioun op Excel, déi mat Bing funktionéiert.

Dës sinn optional verbonne Servicer, déi net vum Geschäftsvertrag vun Ärer Organisatioun mat Microsoft gedeckt sinn, mä ënnerleie separate Geschäftsbedéngungen. Optional verbonne Servicer, déi direkt vu Microsoft un Är Benotzer ugebuede ginn, ënnerleien dem [Microsoft-Servicevertrag](https://www.microsoft.com/servicesagreement) amplaz den [Online-Servicebedéngungen](https://www.microsoft.com/licensing/product-licensing/products).

Well dës optional verbonne Servicer separate Bedéngungen ënnerleien, ginn dës onofhängeg vun den uewe genannte verbonne Servicer verwalt. Als Administrateur fir Är Organisatioun kënnt Dir unhand vun engem Richtlinneparameter festleeën, ob dës optional verbonne Servicer, als Pak, fir Är Benotzer disponibel sinn. Wann Dir dëse Richtlinneparameter net konfiguréiert, sinn dës optional verbonne Servicer fir Är Benotzer disponibel.

Och wann Dir dës optional verbonne Servicer fir Är Benotzer fräischalt, kënne si dës optional verbonne Servicer nach ëmmer, als Pak, am [Dialogfeld fir Dateschutzparameteren](https://support.office.com/article/3e7bc183-bf52-4fd0-8e6b-78978f7f121b) desaktivéieren. Är Benotzer hunn nëmmen dës Méiglechkeet, wann se mat hire professionellen Umeldungsinformatiounen op Office ugemellt sinn, (heiansdo och als Aarbechts- oder Schoulkont bezeechent), net wa se mat enger perséinlecher E-Mail-Adress ugemellt sinn.

Weider Informatioune fannt Dir hei:

- [Iwwerbléck vun den optionale verbonne Servicer op Office](optional-connected-experiences.md)
- [Benotzt Richtlinneparameteren, fir Dateschutzsteierelementer fir Office 365 ProPlus ze verwalten](manage-privacy-controls.md)
- [Preferenze fir d’Verwalte vun Dateschutzsteierelementer fir Office fir Mac benotzen](mac-privacy-preferences.md)

## <a name="required-service-data-for-connected-experiences"></a>Obligatoresch Servicedate fir verbonne Servicer

Obligatoresch Servicedate sinn Daten, déi eis d’Bereetstelle vun dëse cloudbaséierte verbonne Servicer erméiglechen an d’Sécherheet an d’Fonctionnement vun deene Servicer garantéieren. Dës obligatoresch Servicedate bestinn aus dräi Informatiounstyppen.

- **Clientsinhalt**, deen Dir unhand vun Office schaaft, wéi zum Beispill Text, deen Dir an e Word-Dokument tippt.
- **Funktiounsdaten**, déi Informatiounen enthalen, déi vun engem verbonnene Service gebraucht ginn, fir seng Aufgaben auszeféieren, wéi zum Beispill Konfiguratiounsinformatiounen iwwert d’App.
- **Servicediagnosdaten**, déi noutwenneg sinn, fir d’Sécherheet, d’Aktualiséierung an dat erwaart Fonctionnement vum Service ze garantéieren. Well dës Daten enk mat de verbonne Servicer zesummenhänken, sinn se onofhängeg vun den obligatoreschen oder optionalen Diagnosdatenniveauen.

Dermat Dir richteg verstitt, wouraus déi obligatoresch Servicedate bestinn, gëtt a folgendem Beispillszeenario PowerPoint Designer benotzt, e verbonnene Service mat deem Dir Diae fir eng Presentatioun schafe kënnt. PowerPoint Designer hëlleft Iech dobäi, Är Diaen z’optimiséieren, andeems automatesch Designiddie fir Iech generéiert ginn. Während Dir Inhalt an en Dia setzt, schafft Designer am Hannergrond, fir dësen Inhalt a professionell ausgeschafft Layouten z’integréieren.

Déi obligatoresch Servicedaten, déi u Microsoft geschéckt ginn, fir dëse verbonnene Service fir Iech z’aktivéieren, kënne Folgendes enthalen:

- *Clientsinhalt*, wéi den Text oder Biller, déi Dir an den Dia agesat hutt.
- *Funktiounsdaten*, wéi den Dia, un deem Dir schafft, a säi Layout.
- *Servicediagnosdaten*, wéi Evenementer, déi eis doriwwer informéieren, ob d’Designiddi richteg an Ären Dia iwwerdroe gouf, an dass d’Serviceuriff richteg ausgefouert goufen.

Wann Dir Äre Benotzer d’Kategorie vun de verbonne Servicer, déi PowerPoint Designer enthält, net zur Verfügung stellt, gëtt d’Funktioun desaktivéiert a keng vun den obligatoresche Servicedate ginn eis geschéckt.

Weider Informatioune fannt Dir ënner [Obligatoresch Servicedate fir Office](required-service-data.md).

## <a name="essential-services-for-office-365-proplus"></a>Wesentlech Servicer fir Office 365 ProPlus

Et ginn och eng ganz Rei Servicer, déi fir d’Fonctionnement vun Office 365 ProPlus wesentlech sinn an net desaktivéiert kënne ginn. Zum Beispill de lizenzéierende Service, dee bestätegt, dass Dir eng Lizenz fir d’Benotzung vun Office 365 ProPlus hutt. Obligatoresch Servicedaten iwwert dës Servicer gi gesammelt an u Microsoft geschéckt, onofhängeg vun egal wéi engen anere Richtlinneparameteren, déi Dir eventuell konfiguréiert hutt.

Weider Informatioune fannt Dir ënner [Wesentlech Servicer fir Office](essential-services.md).

## <a name="related-topics"></a>Ähnlech Themen
- [Dateschutz bei Microsoft](https://privacy.microsoft.com/)
- [Windows-Dateschutz](https://docs.microsoft.com/windows/privacy/)
